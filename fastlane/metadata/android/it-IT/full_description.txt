<p>Tanto (ma tanto) tempo fa, Android introdusse una funzione per permetterti di mostrare alcuni widget nella schermata di blocco. Per qualche motivo, questa utile funzione fu rimossa con il rilascio di Android 5.0 Lollipop, confinando i widget esclusivamente alla schermata principale.</p><p>Sebbene alcuni produttori, come Samsung, ricrearono delle versioni limitate di questa funzione, non c'era altro che i widget fatti da loro.</p><p>Beh, ora non più! Lockscreen Widgets ricrea questa funzionalità con qualche aggiunta. Nota che Lockscreen Widgets non è progettato per funzionare con lo schermo sempre attivo.</p><ul><li>Lockscreen Widgets apparirà come un riquadro con pagine sovrapposto alla vostra schermata di blocco.</li><li>Aggiungete un widget toccando il tasto "più" sul riquadro. Esso si troverà sempre nell'ultima pagina.</li><li>Ogni widget che aggiungerete avrà la sua pagina, o potete avere più widget per pagina.</li><li>Potete tenere premuto e trascinare i widget per riordinarli.</li><li>Potete tenere i widget premuti per rimuoverli o ridimensionarli.</li><li>Toccate il riquadro con due dita per avviare la Modalità Modifica, permettendovi di ridimensionarlo e spostarlo.</li><li>Toccate il riquadro con tre dita per nasconderlo temporaneamente. Riapparirà spegnendo e riaccendendo lo schermo.</li><li>Qualsiasi widget per la schermata principale può essere aggiunto.</li></ul><p>Lockscreen Widgets include inoltre un cassetto widget opzionale!</p><p>Il cassetto widget è dotato di una maniglia che potete scorrere per aprirlo ovunque, oppure usare sia la scorciatoia che l'integrazione con Tasker per aprirlo come volete. Il cassetto è una lista a scorrimento verticale di widget che può essere ridimensionata e spostata allo stesso modo del riquadro widget.</p><p>E tutto questo senza ADB o root! Tutte le autorizzazioni base possono essere concesse senza nemmeno pensare di usare un computer. Purtroppo, a partire da Android 13, potrebbe essere necessario usare ADB o Shizuku per attivare la Modalità Maschera.</p><p>A proposito di autorizzazioni, queste sono le più sensibili di cui Lockscreen Widgets necessita per funzionare:</p><ul><li><b>Accessibilità</b>. Per farlo apparire nella schermata di blocco, il servizio di accessibilità di Lockscreen Widgets deve essere attivato. Verrà chiesto di attivarlo se necessario nella configurazione iniziale e ogni volta che aprirete l'app.</li><li><b>Accesso alle notifiche</b>. Questa autorizzazione è richiesta solo se vuoi che il riquadro widget si nasconda quando appaiono le notifiche. Ti verrà chiesto di concederla se necessario.</li><li><b>Ignora Keyguard</b>. Per migliorare l'esperienza dell'utente, Lockscreen Widgets sbloccherà lo schermo (o mostrerà l'interfaccia di input) se rileverà un'Attività avviata da un widget, o se toccherai il tasto "Aggiungi widget". Questo <b>non</b> comprometterà in alcun modo la sicurezza del tuo dispositivo.</li></ul><p>Questo è tutto. Non mi credi? Lockscreen Widgets è open source! Il link è in fondo.</p><p>Lockscreen Widgets funziona solo a partire da Android Lollipop 5.1 dato che le funzioni di sistema necessarie per mostrarlo nella schermata di blocco non esistevano su Lollipop 5.0. Mi spiace, utenti della 5.0.</p><p>Se avete una domanda, mandatemi un'e-mail o unitevi al gruppo Telegram: https://bit.ly/ZachareeTG. Siate quanto più specifici possibile con il vostro problema o richiesta.</p>